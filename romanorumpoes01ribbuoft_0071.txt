COROLLARIVM LXVII

leguntur, ne a ceteris quidem tragicis poetis inde ab Augusti
aetate umquam eos (cf. V. 29) usurpatos fuisse continuo pro
certa lege sanciemus? Nec quidquam vel numeris scrupuli

’ movetur septenario trochaico 138. Iambicus septenarius

42 num rectius ad comoediam referatur dubitari posse con-
cedo. Anapaestorum septenarius 182 Ennii (v. ’ΖΟ-72)
auctoritate firmatur, ut Buechelerus intellexit, cui de eiusdem
ν. 241 , quem octonarium anapaestum esse vult, adsentiri
minus possum. Sed constat octonarios, qualis inc. inc. fab.
183 et ab hoc non diversus Aristobulius 96 est, Plautum
fecisse. Restat inter anapaestos senarius 237, quem si quis
lyrico poetae tribuere maluerit, equidem non adversabor,
quamquam huius quoque metri Graecis non incogniti exempla
Plautina quaedam nuperrime excitavit Guil. Christ in comm.
de canticis Plauti p. 43 sqq. (actt. acad. Monac. 1871). Pyr-
richius qui dicitur grammatico 218 nil aliud est quam per
proceleusmaticos decurrens tetrapodia dactylica catalectica,
quam puram praestat Pomponius v. ἵ) et 7. De creticis te-
trametris 97 sq. nemo dubitavit praeter L. Muellerum, qui
solus expertus sit, quid poetae, quorum nos ceterimortales
lacinias miseras tenemus, in arte aut sectati aut aversati
sint. Trochaeum cum creticis coniunctum in v. 97 sq. satis
supra ad Ennii v. 305 firmavi. Comoediae fortasse redden-
dos esse et creticos 239 et baccheos 238 propter sententiae
et sermonis colorem non negaverim, quamquam abstinuisse
baccheis tragicos opinionem L. Muelleri ann. philoll. 1868
p. 432 temere prolatam Ennii et Pacuvii exempla refutant.

Ut autem de Pseudocensorini‘ fide dubitandi causam
nullam esse contendo, ita nunc Centimetri exempla concedo
abicienda, esse omnia, uon quia non intermixta sint frusta
quaedam poetarum, Vergilii Horatii Ovidii Senecae Terenti-ani,
Ennii quoque, sed quod spreta consulto testimoniorum opti-
morum integritate flosculos ex variis carminibus decerptos
ad novos quosdam versiculos consarcinandos ita interpolavit
vanus poetaster, ut nisi ubi extant ipsi auctorum libri, quid
unde haustum sit sciri plane nequeat. Praeterea integros
sat multos partim ipse fecit, partim ex connnentariolis qui-

