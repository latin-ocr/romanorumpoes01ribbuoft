PRAEFATIO

Retractatae secundis curis scaenicae poesis reliquiae,
quas ante quattuor ferme lustra adulescentiam vix egressus
tamquam primitias studiorum edidi, quod multis locis diversam
atque ut spero probiorem priore formam induerunt, non mi-
rabitur qui, quantum in his litteris plus viginti per annos
elaboratum sit, animo reputaverit. Nam et fontes frustorum
ipsi novis partim codicum subsidiis instructi atque emendati
sunt et sermonis antiqui cognitio una cum prosodiae artis-
que metricae scientia coniuncto multorum studio atque acu-
mine, praecla‘ra inprimis sospitatoris Plautini sagacitate multi-
fariam aucta atque ad probabiliores normas redacta est. Neque
eorum, quae iuvenili vel levitate vel infirmitate peccaveram,
defuerunt correctores, qui quae protulerunt utilia mihique
nondum ultro cognita et inventa non ideo minus gnaviter
collegi atque excussi ‚ si livoris et malignitatis notis detur-
pata essent ac venenata. Quid? quod ne temeraria quidem
et futtilia doctorum hominum commenta silentio praetermisi,
quorum commemoratione si nil aliud at hoc saltem efficietur,
ut ne iterum iterumque vetera somnia pro suis venditent con·
iectoreS. Nam alienus ab eorum fastidio sum et atroci con-
fidentia, qui critica scilicet severitate excussos textus edere
professi pro suo arbitrio vel principum in hac arte coniec-
turas egregias non spernere tantum, sed oblivione, quantum
in ipsis est, premere audeant.

Grates vero laudesque gratissimae agendae sunt viris
amicis et bene volentibus, qui vel penu critico suppedi-
tando fundamenta operae meae amplificaverunt et firma-

