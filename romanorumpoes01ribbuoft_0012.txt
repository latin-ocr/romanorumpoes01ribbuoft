VIII PRAEFATIO

verunt vel ipsi ingenio suo doctrinaque lucem obscuris ob-
tulerunt aut viam saltem verum inveniendi comiter mon-
straverunt. Quamquam librorum manu scriptorum copiae
praeter ea, quae partim ipse olim exposui, partim ab¹aliis
postea communi usui tradita sunt, neque amplae admodum
neque tales adfluxerunt, unde ad restituenda poetarum verba
multum bonae frugis redundaret. Non tamen nihil auxilii
,praestiterunt Vrbinates codices Vaticanae bibliothecae n. 307
et 308, quorum hic tertium Nonii caput solum, ille cetera
eiusdem capita continet excepto ipso tertio. Horum accuratam
collationem debeo Erwini Rohdii mei diligentiae. Leidensium
nota nec ullis laudibus exaequanda liberalitas statim post
bellum nostrum finitum Nonium suum n. 116 signatum mihi
concessit, ut saltem in his pagellis notabiliora quaedam (non
multa sane) addere. potuerim. Praeterea Florentini Varronis
et Seruii Isidorique (originum) scripturas codicum consulenti
benigne commodauerunt Augustus Wilmannsius, Gustavus
Thilo, Iosephus Kleinius. Deinde Hermannus Usenerus quae
ex glossariis Helveticis excerpserat insigni comitate mihi trans-
misit, si quid forte, quod ad emendanda vel locupletanda
fragmina mea conferret, inde lucri facere possem. Suis deni-
que coniecturis atque admonitionibus utilissimis munifice
me adiuvit amicorum trias: Usenerus scilicet et Adolphus
Kiesslingius et Franciscus Buechelerus, qui singulas plagulas
ex operarum officina recentes perlustrando ac perpurgando
quam bene de his reliquiis meruerint abunde docent adno-
tationes meae.

Ceterum ordinem versuum universamque libri rationem
quamvis nunc, si integra res esset, hic illic paulo aliter 1‘11-
stituturus essem, fere retinui3 interpretandas atque enarran-
das reliquias libro, quo tragoediae Romanorum historiam
vernaculo sermone complectar, seposui. Alteri fragmentorum
volumini prolegomena quaedam adiungam, quibus fontium
indolem adumbrare artisque criticae ad eam adcommodandae
praecepta proponere et exemplis quantum satis erit inlustrare
conabor. Emendanda interim feliciori aliorum ingenio non
hercle pauca me reliquisse ut non dissimulo, ita ipse iterum

